<!DOCTYPE html>
<html>
<head>
    <meta charset="utf-8">
    <title>Moto</title>
    <link rel="stylesheet" href="style.css">
</head>
<body>

<div id="box3">
    Дорожній мотоцикл, родстер (roadster) — найбільш універсальний, утилітарний тип мотоцикла, призначений для їзди
    переважно асфальтованими дорогами. Особливості посадки на дорожньому мотоциклі, характеристики двигуна тощо
    покликані зробити його максимально зручним у повсякденному користуванні. Сучасний родстер може бути або позбавлений
    будь-якого вітрозахисту, або обладнаний невеликим обтічником та вітровим склом. Наявність вітрозахисту наближає
    родстер до туристичних мотоциклів і робить значно привабливішим для далеких поїздок. Мотоциклетна продукція
    Радянського Союзу та соціалістичних країн, що надходила у продаж, була представлена майже виключно технікою цього
    типу. Представники: Yamaha серій FZ та XJ, Suzuki GSF Bandit, Honda CB Hornet тощо.
</div>

<div id="box4">
    Спортбайк (sportbike) — мотоцикл, конструкція якого спрямована на досягнення максимальної швидкості. Велику увагу
    при цьому приділяють аеродинаміці, тому для спортбайків характерне розвинене облицювання, що закриває усі основні
    агрегати, і ефективний обтічник. Для спортбайків характерна посадка, з сильним нахилом уперед, коли пілот майже
    лежить на баку, але руки при цьому - розслаблені й ледь торкаються керма. Мотоцикли відзначаються гострим, точним
    керуванням, обладнані ефективними гальмами і форсованими, високообертовими двигунами. Особливості конструкції, які
    сприяють досягненню максимального результату на треку, водночас створюють декотрі складнощі при повсякденній їзді,
    особливо для недосвідчених мотоциклістів, а також роблять втомливими поїздки на великі відстані. Представники —
    Honda серій CBR, Yamaha YZF-R, Suzuki GSX-R, Kawasaki ZX, Ducati 1198. Потужні спортбайки з об'ємом двигуна 1000
    куб.см (для двоциліндрових — до 1200 куб. см) часто називають супербайками.
</div>
<div id="box5">
    Чоппер (chopper) — тип мотоцикла, що максимально асоціюється з байкерською субкультурою у її американському
    варіанті. Відзначається характерним зовнішнім виглядом: заднє колесо менше та ширше за переднє, низьке сідло
    «сходинкою» (часто зі спинкою для пасажира), винесені уперед підніжки з педалями, високе кермо, бак краплевидної
    форми тощо. Двигун — здебільшого V-подібний двоциліндровий, проте трапляються також опозитні і одноциліндрові.
    Особливості конструкції формують специфічну посадку — низьку, зручну, з витягнутими ногами. Головною для даного
    класу мотоциклів є особливості зовнішності та відповідність канонам стилю, натомість ходові властивості (швидкість,
    керованість) вважаються другорядними. Щодо того, чи можна вважати чоппером серійний мотоцикл промислового
    виробництва, одностайної думки нема. Однак серед серійних машин, що мають яскраво виражені ознаки стилю, можна
    назвати, наприклад, Honda VT1300CX Fury чи Harley-Davidson серій Dyna та Sportster.
</div>

<div id="box6">
    Круїзер (cruiser) — мотоцикл, стилістично близький до чопера, проте відрізняється від нього однаковим розміром
    переднього і заднього коліс, більшими розмірами та масою і кращою пристосованістю до далеких поїздок, наприклад:
    Yamaha XVS та XV («Midnight Star»), Kawasaki VN («Vulcan»), Suzuki Intruder, Harley-Davidson Glide та Road King
</div>

<div id="box7">
    Кастом (custom) — мотоцикл, виготовлений на індивідуальне замовлення, з унікальною зовнішністю. Нерідко кастоми
    помилково ототожнюють з чоперами, насправді вони можуть належати і до зовсім інших типів мотоциклів. Для сучасного
    кастомайзингу характерна переважна спрямованість на досягнення зовнішнього ефекту, за принципом «мистецтво заради
    мистецтва», з ігноруванням ходових характеристик.
</div>

<div id="box8">
    Ендуро (enduro). Початково — мотоцикл для перегонів бездоріжжям або спеціальними трасами, подібними до кросових, на
    великі відстані. Пізніше термін став застосовуватись для всіх мотоциклів, які за аналогією з автомобілями можна
    назвати мотоциклом підвищеної прохідності. Мотоцикли цього типу призначені для пересування і асфальтованими
    дорогами, і бездоріжжям, звідси інша назва класу — мотоцикл подвійного призначення. Характерні ознаки — великий
    кліренс, значні ходи підвісок, захист агрегатів знизу, спицьовані колеса, гума з розвиненим протектором.
</div>
<div class="st5"><a href="index.html">1</a></div>
<div class="st6"><a href="page1.html">2</a></div>
</body>
